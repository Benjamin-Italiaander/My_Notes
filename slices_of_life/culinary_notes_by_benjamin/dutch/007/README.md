# Rijstbowl met nori-omelet

Een kleurrijke bowl met groente, rijst en een nori-omelet: makkelijk, snel, lekker en nog in een halfuur op tafel ook.

---

## Ingrediënten

### Aantal personen

**4**

### Hoeveelheden

* **500 g** poke rice
* **5 el** rijstazijn
* **250 g** winterpenen
* **4** snoepgroente komkommers
* **100 g** radijsjes
* **2** norivellen
* **6** scharreleieren
* **50 g** poke ginger sticks
* **2 el** zonnebloemolie
* **125 g** zeewiersalade
* **2 el** sojasaus

---

# Aan de slag

### 1

Kook de poke rice volgens de aanwijzingen op de verpakking. Verdeel over de kommen en breng op smaak met 1 el rijstazijn per kom, laat afkoelen.

### 2

Schil en rasp ondertussen de winterpeen grof en meng met de rest van de rijstazijn. Snijd de komkommers en radijs in dunne plakjes.

### 3

Knip of scheur de norivellen in heel kleine stukjes. Klop de eieren los en meng met de helft van de nori en de helft van de ginger sticks. Breng op smaak met peper en eventueel zout.
Verhit de olie in 2 koekenpannen, schenk een helft van het eimengsel in elke pan en bak 3 min. op middelhoog vuur tot het ei stolt.
Keer om en bak nog 1–2 min.
Rol de omeletten op en snijd in dunne plakjes.

### 4

Verdeel de winterpeen, komkommer, radijs, omeletrolletjes, de rest van de ginger sticks en de zeewiersalade over de rijst. Besprenkel met de sojasaus en bestrooi met de rest van de stukjes nori.

Laat maar weten!
