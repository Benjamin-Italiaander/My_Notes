---

title: "Wellustig mors ik om mij heen"
draft: false
date: 2018-06-12
description: "Books and analitics of books"

---



###### Toon Tellegen --- Wellustig mors ik om mij heen ---

Wanneer je me nu verlaat  

zit ik aan een tafel, met een groot wit servet voor,  
oud en blozend,  
ik eet pasteien en reusachtige puddingen —  
**wellustig mors ik om mij heen.  **

Wanneer je nu achter mij, op je tenen, de deur uitgaat  

heb ik mijn mond vol en kan niet meer.  
Maar lakeien, mijn lakeien, sperren mijn kaken open  
en fluisteren:   denk maar aan God, onze god...

en langzaam zak ik onderuit, glijd ik naar omlaag  
en denk ik aan God,  
op de grote glanzende vloer,  
met in de deur nog net de hiel van jouw voet.  

**Als je me nú verlaat...**

---
